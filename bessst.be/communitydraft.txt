<h2>Beschrijving</h2>
<p>bessst doet een beroep op mensen die zich in hun eigen projecten en praktijken
    laten inspireren door het stilteverhaal. Via hun professionele praktijk,
    de bessst partners, of in hun persoonlijke leven, de bessst vrienden.</p>
<p>bessst verenigt deze bessst vrienden en bessst partners in een levendige
    praktijkgemeenschap. Via regelmatige samenkomsten en een digitaal platform
    (bessst.be) moedigt bessst de vrienden en partners aan om ideeën uit te
    wisselen, samenwerkingen aan te gaan, en de thema’s van rust en stilte
    in hun werking en projecten in te passen.&#160;</p>
<p>bessst verenigt deze bessst vrienden en bessst partners in een levendige
    praktijkgemeenschap. Via regelmatige samenkomsten en een digitaal platform
    (bessst.be) moedigt bessst de vrienden en partners aan om ideeën uit te
    wisselen, samenwerkingen aan te gaan, en de thema’s van rust en stilte
    in hun werking en projecten in te passen.&#160;</p>
<p>bessst ondersteunt de initiatieven van bessst vrienden en –partners door
    het toekennen van een bessst label en door de uitbouw van een website www.bessst.be</p>
<h2>Formulier meld je aan</h2>
<p><em><strong>Formulaire ici</strong></em>
</p>
<h2>Europese kaderconventie over de bijdrage van erfgoed aan de samenleving
Faro 2005</h2>
<p>Bénédicte Selfslagh,&#160;voormalig voorzitter van het Erfgoedcomité van
    de Raad van Europa (Straatsburg) en lid van het dagelijks bestuur van icomos
    (Parijs)</p>
<h3>grafmonument, Abuqir (Egypte) naar het voorbeeld van de vuurtoren op het eiland Pharos voor Alexandrië, één van de zeven wereldwonderen van de Oudheid, ca. 270 v.Chr.</h3>
<p>Aan het begin van de 21ste eeuw probeert de internationale gemeenschap
    via tal van multilaterale verdragen en conventies een basis te leggen om
    op een duurzame en menswaardige manier een gemeenschappelijke toekomst
    uit te bouwen. Daarbij staan erfgoed en culturele diversiteit volop in
    de schijnwerpers. Denken we maar aan de Unesco-conventie voor de bescherming
    en de bevordering van de culturele diversiteit van 20 oktober 2005. Ook
    de conventie voor de vrijwaring van het immateriële erfgoed van 2003 kan
    worden beschouwd als een logische en noodzakelijke aanvulling op de Unesco-conventie
    voor de bescherming van het cultureel en natuurlijk werelderfgoed uit 1972.
    Ook Europa laat zich in dit domein niet onbetuigd, zoals uit deze bijdrage
    moge blijken. Aansluitend bij verschillende conventies die bepaalde domeinen
    van het erfgoed bestrij- ken – zoals architectuur (Granada, 1985), archeologie
    (La Valetta, 1992) en landschappen (Firenze, 2000) – keurde de Raad van
    Europa op 27 oktober 2005 in het Portugese Faro een Kaderconventie goed
    over de bijdrage van cultureel erfgoed aan de samenleving. De meest recente
    internationale overeenkomsten scharen zich alle rond een zelfde basisgedachte:
    misschien kunnen culturele diversiteit en de vele verschijningsvormen van
    erfgoed alsnog een dam werpen tegen de verschralende werking van economische
    globalisering, die volledig drijft op marktlogica’s en consumptie.</p>
<h3>De Raad van Europa </h3>
<p>Kort na de Tweede Wereldoorlog werd de Raad van Europa opgericht. Ze zetelt
    in Straatsburg. De drieënveertig landen die er op dit moment deel van uitmaken,
    streven vooral naar een grotere onderlinge eenheid door middel van samenwerking
    op economisch, sociaal, cultureel, wetenschappelijk en juridisch vlak.
    Het belangrijkste orgaan van de Raad is het Comité van ministers dat is
    samengesteld uit de ministers van Buitenlandse Zaken van alle lidstaten.
    De bevoegdheden van dit comité zijn echter beperkt: het kan geen bindende
    beslui- ten nemen, maar doet wel aanbevelingen aan de regeringen van de
    aangesloten landen.&#160;</p>
<p>In het licht van het toenemende belang en de invloed van de Europese Commissie
    en het Europese Parlement speelt de Raad van Europa een bescheiden rol.
    Ze biedt vandaag vooral een zinvol en nuttig platform voor overleg en samenwerking.
    Als ze aanstuurt op formele overeenkomsten, gaat de Raad ervan uit dat
    die een handig hulpmiddel kunnen zijn om principes en afspraken vanuit
    de basis vast te leggen met het oog op (gemeenschappelijke) actie. Conventies
    zijn in de regel steeds het resultaat van interactie tussen wat er leeft
    in de samenleving en het beleidsniveau, niet van bovenaf opgelegd. Ze vragen
    om een aangepaste wettelijke vertaling en uitvoeringsmodaliteiten binnen
    elke nationale context.</p>
<p>Vooral de recente Europese Kaderconventie verdient bijzondere aandacht
    van beleidsmakers en van iedereen die op een of andere manier bij de recente
    ontwikkelingen in het ruime erfgoedveld betrokken is. Dit document bevat
    allerlei nieuwe inzichten en legt verrassende verbanden tussen diverse
    erfgoedaspecten én de samenleving. Hierbij speelt ook de omgeving – ruimtelijk,
    cultuurhistorisch en sociaal – een cruciale rol.</p>
<h3>De Europese Kaderconventie</h3>
<p>De Faro-conventie over de bijdrage van cultureel erfgoed aan de samenleving
    vult niet alleen de bestaande erfgoedconventies van de Raad van Europa
    aan, het gaat ook veel verder. Het biedt in de eerste plaats een conceptueel
    maar zeer bruikbaar kader om in alle Europese lidstaten een vernieuwend,
    toekomstgericht erfgoedbeleid mee te helpen ontwikkelen. Cultureel erfgoed
    wordt omschreven als een onvervangbaar, niet te vervreemden ‘hoeveelheid
    (hulp)bronnen, uit het verleden overgeërfd, waarmee mensen zich identificeren,
    los van het bezit ervan. Deze rijkdom beschouwen ze als de weerspiegeling
    en de uitdrukking van hun voortdurend evoluerende waarden, levensovertuigingen,
    kennis en tradities. Het omvat alle omgevingsaspecten zoals ze ontstaan
    zijn door de wisselwerking van mensen en plaatsen doorheen de tijd’. Deze
    definitie is erg ruim. Cultureel erfgoed wordt benaderd als een dynamisch
    en integraal gegeven dat ruimtelijk is verankerd en dat een bijdrage kan
    leveren om andere maatschappelijke doelen te bereiken.</p>
<p>Deze overeenkomst beklemtoont op een boeiende ma- nier het verbindende,
    gemeenschapsvormende vermogen van erfgoed. Erfgoed is bovendien geen (af)gesloten
    geheel van concrete dingen of fenomenen, maar een open, door elk individu
    of gemeenschap telkens weer te construeren en in te vullen&#160;<em>werkelijkheid</em>.&#160;Het
    is ingebed in het leven alledag en bepaalt mee de leefkwaliteit van de
    mens en alle andere natuurverschijnselen. Erfgoed kan trouwens bijdragen
    tot duurzame ontwikkeling, culturele diversiteit en conflictbe- heersing.
    Voorts lanceert de Kaderconventie de nieuwe notie&#160;<em>erfgoedgemeenschap</em>,&#160;die
    bestaat uit ‘personen die waarde hechten aan specifieke aspecten van cultureel
    erfgoed die ze, in het kader van publieke actie, wensen te behouden en
    aan toekomstige generaties over te dragen’. &#160;</p>
<p>Globaal gezien is er een ontwikkeling merkbaar van de&#160;<em>rechten van het erfgoed</em>&#160;naar
    het&#160;<em>recht op erfgoed</em>.&#160;Er is duidelijk een accentverschuiving
    van het erfgoed zelf naar de maatschappelijke beleving en waardering ervan.
    Als in vorige Europese erfgoedconventies de nadruk eerder lag op&#160;<em>hoe</em>&#160;men
    met cultureel erfgoed diende om te gaan, beschrijft de Kaderovereenkomst
    vooral&#160;<em>waarom</em>&#160;en&#160;<em>voor wie</em>&#160;erfgoedzorg
    zinvol kan zijn. Het veronderstelt verantwoordelijkheid en engagement,
    dialoog en inspraak met alle daaruit voortvloeiende rechten en plichten,
    problemen en uitdagingen. Respect – zowel individueel als collectief –
    voor het eigen culturele erfgoed en dat van de andere(n), is er één van.
    Dit is meteen ook een pleidooi voor een bedachtzaam gebruik versus een
    oneigenlijk gebruik en elke vorm van misbruik, ook vernieling, van erfgoed.&#160;</p>sbruik, ook vernieling, van erfgoed.&#160;</p>